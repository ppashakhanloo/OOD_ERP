
\chapter{مقدمات}
در این فصل، هر کدام از مستندات به طور خلاصه به همراه نقش آن‌ها آورده شده است.

\section{شرح مستندات}
\subsection{سند ریسک‌ها و نیازمندی‌ها}
به منظور کنترل عواقب ریسک‌ها و اطمینان از برآورده کردن نیازمندی‌های الزامی از دید مشتری، در این فصول علاوه بر عنوان و دسته‌بندی کردن ریسک‌ها و نیازمندی‌های موجود، به اولویت‌بندی آن‌ها پرداخته شده است. همچنین در مورد ریسک‌ها، سعی شده است راه حلی ارائه شود تا از خسارت‌های احتمالی هر یک تا حد مکان کاسته شود.

\subsection{سند موارد کاربرد}
این فصل، شامل سه بخش توصیف کنش‌گرها، نمودار های موارد کاربرد و توصیف آن‌ها است. به علت محوریت موارد کاربرد \LTRfootnote{Usecase-driven}در متدلوژی  فرایند یکپارچه \LTRfootnote{Unified Process}  این سند یکی از مهم‌ترین اسناد تولید شده است؛ چرا که یک ورودی ضروری در مراحل تحلیل، طراحی و آزمون به حساب می‌آید. موارد کاربرد به گونه‌ای هستند که می‌توانند فارغ از جزییات پیاده‌سازی، برای تعامل با مشتری استفاده شوند.

\subsection{کارت‌های CRC}
در این بخش، تلاش شده تا کلاس‌هایی که عمدتا در دامنه‌ی مساله قرار دارند به همراه وظایف و همکاران خود شناسایی شوند. از این کارت‌ها در ایجاد نمودارهای کلاس استفاده خواهد شد.

\subsection{نمودارهای فعالیت}
به ازای هر کدام از موارد کاربرد موجود در مستند، یک نمودار فعالیت رسم شده تا ترتیب اجرای گام‌های موارد کاربرد روشن شود. در گام بعدی، نمودارهای فعالیت دقیق‌تر خواهند شد. کاربرد اصلی این نمودار، در گذار از فضای وظیفه‌مندی مورد کاربرد به فضای شی‌گرای نمودار توالی است.

\subsection{نمونه‌ی واسط کاربری}
در این سند، تصاویری از نمونه‌ی واسط کاربری قرار داده شده است. این تصاویر برای ارتباط با مشتری و همچنین نمایش قابلیت‌های سیستم برنامه‌ریزی کاربرد دارد.


\subsection{واژه‌نامه}
در این پیوست، توضیحی راجع به واژگان به کار رفته در بقیه مستندات به همراه واژگان مترادف و متشابه آورده شده است. هدف این فصل، به وجود آوردن یک حوزه‌ی معنایی مشترک در مورد دامنه‌ی مساله میان مشتریان و اعضای تیم ایجاد است  تا جلوی سوء‌تفاهم‌های احتمالی در دامنه‌ی مساله تا حد امکان گرفته شود.


\newpage
\section{شرح سیستم برنامه‌ریزی منابع سازمانی}
سیستم برنامه‌ریزی برای منابع سازمانی، یکی از انواع سیستم‌های کسب و کار است که مدیریت منابع سازمانی شامل منابع انسانی، منابع اطلاعاتی، منابع مالی (نقدی و غیرنقدی) و منابع فیزیکی را تسهیل می‌کند. سیستم برنامه‌ریزی پیش رو برای استفاده در سازمانی ایجاد شده است که در حوزه‌ی ایجاد سیستم‌های نرم‌افزاری فعالیت می‌کند. \\
در این سازمان هر پروژه شامل تعدادی سیستم و هر سیستم خود شامل تعدادی ماژول است. در هر پروژه تیمی متشکّل از افرادی از واحدهای چهارگانه‌ی مهندسی نیازمندی‌ها، تحلیل، طرّاحی، و پیاده‌سازی و نگه‌داری سازمان فعالیّت می‌کنند. همچنین هر فرد در این سازمان با یکی از مراتب شغلی کارمند معمولی، مدیر میانی و مدیر سطح بالا فعالیت می‌کند. سطح دسترسی و میزان تعامل هر فرد با سیستم برنامه‌ریزی در هر پروژه به طور جداگانه و توسط فردی با مرتبه‌ی شغلی بالاتر تعیین می‌گردد. \\
سیستم برنامه‌ریزی قابلیت ثبت فرایند ایجاد و نگه‌داری را پشتیبانی می‌کند که امکان ثبت اعضا، زمان صرف شده، و منابع استفاده شده در روند ثبت و تغییر ماژول‌ها را در اختیار کاربران می‌گذارد. این سیستم همچنین امکان ثبت منابع موجود، ثبت نیازمندی‌های کنونی و ثبت اندازه‌ی پروژه‌های نرم‌افزاری را فراهم می‌کند. به وسیله‌ی همین اطلاعات است که امکان گزارش‌گیری از سیستم برنامه‌ریزی با هدف دریافت گزارش منابع موجود و مورد نیاز و دریافت گزارش جریان چرخشی مصرف فراهم می‌شود. همچنین این سیستم با کمک همین اطلاعات در پیش‌بینی برای تخمین منابع و یافتن نیازمندی‌های ضروری به کاربران کمک می‌کند. \\

